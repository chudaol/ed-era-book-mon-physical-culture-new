<div id="hypercomments_widget" class="js-hypercomments-widget invisible"></div>

# Оздоровча гімнастика

<table>
  <tr>
    <td width="40%" align="center"><b>Зміст навчального матеріалу</b></td>
    <td width="60%" align="center"><b>Державні вимоги до рівня загальноосвітньої підготовки учнів</b></td>
  </tr>
<tbody>
  <tr>
    <td width="40%" style="vertical-align:top !important;">
    <b>Вправи з оздоровчої гімнастики</b></td>
    <td width="60%" style="vertical-align:top !important;">
    <i><b>Учень (учениця) виконує:</b></i><br>
    загальнорозвивальні вправи в русі: чергування бігу та ходьби тривалістю до 6 хв., повороти тулуба під час бігу, вправи на координацію; вправи для м’язів шиї: нахили та повороти голови; вправи для плечового пояса і верхніх кінцівок: згинання та розгинання рук, пружинячі рухи, викрути рук вперед і назад, тримаючи гімнастичну палицю або скакалку;  рухи руками, ногами і тулубом амплітудного характеру з поступовим збільшенням амплітуди рухів; для м’язів спини, живота та тулуба з вихідних положень лежачи на спині, животі та стоячи в упорі на колінах, статичні вправи на рівновагу; для м’язів нижніх кінцівок: присіди, напівприсіди, випади; пружинясті нахили тулуба, махи ногами у різних площинах; вправи на розтягування; у положенні лежачи на спині піднімання прямих ніг до кута 90 градусів; у положенні лежачи на спині згинання і розгинання рук, утримуючи обтяження до 1 кг;<br>
    сіди – нахили тулуба у  сіді з різними положеннями ніг; перехід із сіду на правому стегні у сід на лівому стегні; виси  та упори – згинання і розгинання рук в упорі на стегнах, в упорі лежачи; перехід із упору присівши в упор стоячи, із упору лежачи в упор лежачи боком і навпаки; упор на перекладині; із упору на низькій перекладині,  обертаючись вперед, перехід у вис присівши; із упору на низькій перекладині зіскок махом назад; підтягування у висі лежачи; розмахування у висі на високій перекладині; підтягування у висі (хлопці); перекид назад в упор стоячи на колінах, в упор присівши; два перекиди вперед злитно; лежачи на спині перекид ніг за голову (торкнутись за головою носками); “міст” із положення лежачи;<br>
    <i>дотримується правил безпеки</i> під час занять;
    </td>
  </tr>
  <tr>
    <td width="40%" style="vertical-align:top !important;">
    <b>Вправи з ритмічної аеробіки</b></td>
    <td width="60%" style="vertical-align:top !important;">
    вправа «Глечики»(ходьба на місці з коловим обертанням плечей); вправа «Підростемо» (чергування ходьби на повній стопі та напівпальцях); кроки на місці: ноги нарізно, ноги разом; з поворотом; випади убік і назад; вправа «Чомучка», вправа «Пружинка», кроки з використанням степ-платформи; підскоки; ритмічні рухи корпуса: нахили, повороти під музичний супровід; повороти на місці; вправа «Міцний упор» (чергування упор присівши, упор стоячи), вправи з фітболом на тренування м’язів спини, живота; вправи з положень сидячи, лежачи (підняття плечей і лопаток, з поворотом тулуба, підняття ніг зігнених або з розгинанням, одночасні рухи руками і ногами з «витягненням» у довжину);<br>
    організовуючі вправи: розмикання с кола на лінію, шикування в шаховому порядку; перешикування із колони по одному в колону по три (по чотири) способом послідовних поворотів ліворуч; вправи дихальної гімнастики з елементами «Хатха-йога»: «Сидіння по-турецьки», «Ластівка»;
    </td>
  </tr>
  <tr>
    <td width="40%" style="vertical-align:top !important;">
    <b>Вправи для профілактики плоскостопості та відчуття правильної постави</b></td>
    <td width="60%" style="vertical-align:top !important;">
    вправи для формування правильної постави з гімнастичними палицями; вправи біля гімнастичної стінки, вертикальної осі; для профілактики плоскостопості: ходьба босоніж по нерівній поверхні (масажні килимки), біг на носках, ходьба перекатами з п’яти на носок, «гусінь», «ведмідь клишоногий», піднімання дрібних предметів стопами.
    </td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>