<div id="hypercomments_widget" class="js-hypercomments-widget invisible"></div>

# Легенди і міфи Стародавньої Греції 

Зародження Олімпійських ігор у Стародавній Греції пов'язане з іменами грецького героя Геракла, легендарного царя Пелопса, спартанського законодавця Лікурга та еллінського царя Іфіта.

В одній з од давньогрецького поета Піндара йдеться про те, що зародження Олімпійських ігор пов'язане з іменем **Геракла**. У 1253 р. до н.е. **цар Еллади Авгій**, який володів великими стадами, дав доручення Гераклу очистити його стайні за один день. Геракл дав згоду, але за умови, що Авгій віддасть йому десяту частину своїх стад. Цар погодився, бо був упевнений, що цю роботу за один день зробити неможливо.

Геракл повалив з двох протилежних боків стіну, що оточувала стайні, і підвів до них воду двох річок: Алфея та Пенея. Вода цих річок за один день винесла весь гній зі стаєнь, а Геракл знову склав стіни, і прийшов за винагородою. Але Авгій не виконав угоду, і Геракл повернувся у Тіринф. Через кілька років Геракл, коли звільнився від служби в Еврисфея, повернувся до Еллади, переміг у бою Авгія і вбив його смертоносною стрілою. Після перемоги Геракл зібрав військо, приніс жертви олімпійським богам і запровадив Олімпійські ігри, які й відбувалися з того часу кожні чотири роки на священній рівнині, обсадженій оливами самим Гераклом.

Існує й інша легенда зародження Олімпійських ігор. Міста у Старо¬давній Греції постійно ворогували одне з одним. **Цар Еллади Іфіт** після епідемії чуми звернувся до дельфійського оракула за віщуванням. Оракул відповів, що Іфіт повинен утриматися від війн, зміцнити зв'язки з еллінськими містами і запровадити свята й змагання на знак перемир'я. Так виникла ідея проведення Олімпійських ігор. Через те, що Еллада ворогувала в основному зі Спартою, Іфіт запропонував спартанському **законодавцю Лікургу** приєднатися до поради і взяти участь в Олімпійських іграх.

Згідно з іншою легендою, засновником Ігор вважається **Пелопс**. **У царя Еллади Еномая** була дуже вродлива дочка **Гіпподамія**.

Цареві пророкували, що він загине від руки свого зятя. Кожному, хто сватався до його дочки, Еномай пропонував позмагатися в гонках на колісницях, обіцяючи, у разі перемоги нареченого, віддати за нього дочку. Якщо наречений програвав, на нього чекала смерть від руки Еномая. Претендентом на серце Гіпподамії був і Пелопс, син малоазійського царя Тантала. Пелопс згодився на умови Еномая, який дав йому можливість першим почати перегони. Пелопс увесь час був попереду. Але відстань невблаганно скорочувалась, бо в Еномая були найпрудкіші коні у Греції — подарунок бога війни Ареса. Еномай майже наздогнав Пелопса, який, повернувшись, побачив занесений для удару спис, однак, тієї ж миті колісниця царя розсипалася. Еномай загинув. Пелопс після весілля, пам'ятаючи про свою перемогу, вирішив влаштовувати кожні чотири роки Олімпійське свято і проводити змагання.

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>