<div id="hypercomments_widget" class="js-hypercomments-widget invisible"></div>

#Олімпійські символи і церемонії

До Олімпійської символіки належать олімпійські кільця, олімпійський прапор, олімпійське гасло, олімпійська емблема, олімпійський гімн, олімпійський вогонь та олімпійський смолоскип. 

<u>Символом Олімпійських ігор є п’ять олімпійських кілець</u>, які  символізують об’єднання в олімпійському русі п’яти континентів і зустріч атлетів усього світу  на Олімпійських іграх. Олімпійські кільця мають синій, жовтий, чорний, зелений і червоний колір і переплітаються одне з одним зліва направо. Верхні кільця мають синій, чорний і червоний колір. Нижні – жовтий і зелений. 

<u>Олімпійське гасло</u> – «Швидше, вище, сильніше». 

<u>Олімпійська емблема</u> – п’ять олімпійських кілець. 

<u>Олімпійський прапор</u> – п’ять кольорових кілець на білому полотнищі. 

<u>Олімпійський вогонь</u> запалюється під егідою МОК в Олімпії (Греція), проходить шлях до міста, в якому відбуваються Олімпійські ігри, смолоскиповою естафетою і закінчує подорож у великій чаші олімпійського стадіону. 

<u>Олімпійська клятва</u> – традиційний ритуал на церемонії відкриття Олімпійських ігор. Текст клятви запропонував П’єр де Кубертен.  Згодом цей текст змінився і нині звучить так: «Від імені всіх учасників змагань я клянусь, що беручи участь у цих Олімпійських іграх, я змагатимусь чесно та згідно з правилами, а своєю участю прославлятиму свою країну та спорт». Спортивні судді також складають клятву. Вперше олімпійська клятва прозвучала у 1920 р., а клятва арбітрів – у 1968 р. 2000 р. у Сіднеї у тексті клятви уперше з’явились слова про невикористання допінгу у змаганнях.

<u>Талісмани та емблеми</u>. Кожне місто, де відбуваються Олімпійські ігри, прагне обрати спеціальний символ – емблему і талісман, які б розповідали про його культуру, традиції. Переважно обирають звірятко, яке символізує національні риси та особливості країни. Вперше талісман з’явився на Олімпійських іграх в Мехіко 1968 року. Це був ягуар.

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>