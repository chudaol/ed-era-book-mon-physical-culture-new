<div id="hypercomments_widget" class="js-hypercomments-widget invisible"></div>

# Оздоровча гімнастика

<table>
  <tr>
    <td width="40%" align="center"><b>Зміст навчального матеріалу</b></td>
    <td width="60%" align="center"><b>Державні вимоги до рівня загальноосвітньої підготовки учнів</b></td>
  </tr>
<tbody>
  <tr>
    <td width="40%" style="vertical-align:top !important;">
    <b>Вправи з оздоровчої гімнастики</b></td>
    <td width="60%" style="vertical-align:top !important;">
    <i><b>Учень (учениця):</b></i><br>
    <i>знає</i> про роль фізичних вправ у розвитку кістково-м’язової та дихальної систем організму;<br>
    <i>пояснює</i> роль фізичних вправ для формування правильної постави та запобіганні плоскостопості;<br> 
    виконує: чергування ходьби і бігу тривалістю до 8 хвилин; ходьба на носках, п’ятах; ходьба з гімнастичною палицею на плечах, лопатках, за спиною та перед грудьми, а також з фіксованим положенням рук (на поясі, за головою, в сторони); біг з поворотами тулуба; біг на носках та з високим підніманням стегна; вправи для м’язів шиї: нахили та повороти голови; для м’язів верхніх кінцівок плечового поясу: згинання та розгинання рук, пружинчасті рухи, нахили, викрути для м’язів спини, живота, тулуба з різних вихідних положень; вправи на рівновагу: ходьба та біг між двома паралельними рисками, накресленими на підлозі (землі) на відстані 20-25 см одна від одної, між предметами; по дошці, покладеній на підлогу, або по колоді заввишки 15-20 см, що лежить на землі, або по гімнастичній лаві; вправи для м’язів нижніх кінцівок: присіди, напівприсіди, випади; “міст” із положення стоячи (з допомогою);<br>
    сіди – перехід із сіду на п’ятах з нахилом в упор лежачи на стегнах; пружинчасті нахили у положенні сіду з різними положеннями ніг; перехід із сіду в сід зігнувши ноги та в сід кутом; лежачи перехід із сіду в упор ззаду; сід ноги нарізно на паралельних брусах (хлопці);<br>
    виси  та упори – упор на низьких паралельних брусах; махом однієї та поштовхом другої ноги переворот в упор на низькій перекладині (хлопці); махом однієї та поштовхом другої ноги переворот в упор на нижню жердину (дівчата); із упору на низькій перекладині (хлопці) і на нижній жердині (дівчата) зіскок з поворотом на 90 градусів; вис на зігнутих руках; вис кутом; піднімання прямих і зігнутих ніг у положенні вису на гімнастичній стінці;<br>
    </td>
  </tr>
  <tr>
    <td width="40%" style="vertical-align:top !important;">
    <b>Вправи з ритмічної аеробіки</b></td>
    <td width="60%" style="vertical-align:top !important;">
    <i>ритмічні завдання:</i> ходьба з оплесками, поєднання ходьби на місці з різними рухами руками (одночасними і послідовними, симетричними і несиметричними); притупи, повороти та оберти; кроки з використанням степ-платформи; підскоки; ритмічні рухи корпусу: нахили, повороти під музичний супровід;  організовуючі вправи: перешикування із колони по одному в колону по два (чотири) дробленням і зведенням і, навпаки, із колони по два (чотири) розведенням і злиттям; поняття про частини і точки розмітки гімнастичної зали;
    </td>
  </tr>
  <tr>
    <td width="40%" style="vertical-align:top !important;">
    <b>Вправи для профілактики плоскостопості та відчуття правильної постави</b></td>
    <td width="60%" style="vertical-align:top !important;">
    <i>вправи на відчуття правильної постави:</i> біля гімнастичної  стінки та біля дзеркала, вертикальний вис;<br>
    <i>вправи для запобігання плоскостопості</i>: ходьба по дрібним предметам, біг босоніж по нерівній поверхні (пісок, щебінь, земля) при сприятливих погодних умовах; ходьба по масажним килимкам;<br>
    <i>складає та виконує:</i> комплекси вправ на формування правильної постави та запобігання плоскостопості.
    </td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>